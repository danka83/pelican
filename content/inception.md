Title: Jak to všechno začalo
Date: 2017-04-27
Category: Blog
Summary: Jak jsem se dostala k Pelikánovi

[1]: http://davidkarban.cz/
[2]: http://cz-hosting.com

**Bylo nebylo.** Pondělí bývá na [Cz-hostingu][2] trošku rušnější, jako asi všude. Je potřeba vyřídit požadavky, které se nastřádaly během víkendu, a to nemluvím o těch z pátečního odpoledne.

Byla jsem tedy zrovna uprostřed pilné práce, když mi zavolal [můj pán a vládce][1].
"Máš chvilku?" ptá se nevinně.
"Jasně, povídej," odpovídám a čekám nějaký příjemný úkol, který mě vytrhne z koloběhu prodlužování domén a házení emailů do spamů. 
"Chtělas práci, tak tady ji máš. Potřebuju napsat nějaké články na web..."
"Jasně, dodej podklady..."
"Ten web je psaný v pelikánu a hostovaný na githubu."
"..."
Možná bych měla upřesnit, že jsem jen obyčejný humanitně vzdělaný pozemšťan a co se týče počítače, řadím se do kategorie *běžný Franta uživatel* (i když můj muž tvrdí, že se podceňuju). Ale když vám [šéf][1] věří, dodá vám to ohromnou motivaci, no ne? To se pak poperete i s pelikánem.


